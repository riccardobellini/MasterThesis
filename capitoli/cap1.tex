\chapter{Introduzione}
\label{chap:intro}
\vspace{1cm}
L'obiettivo di questo capitolo è fornire al lettore un'introduzione agli argomenti 
trattati nel corso della tesi, oltre alle motivazioni e a una panoramica del contesto in 
cui si inquadra questo lavoro.

La Sezione \ref{sec:reconfComp} contiene una descrizione dell'area generale in cui si 
svolge il lavoro, presentando i concetti fondamentali alla base del \emph{reconfigurable 
computing}.

La Sezione \ref{sec:definizioneProblema} descrive quindi la problematica dello 
\emph{scheduling}, oggetto del lavoro, alla luce di quanto descritto nella sezione 
precedente.


\section{Reconfigurable computing}
\label{sec:reconfComp}
Oggigiorno, grazie al progresso tecnologico e alla costante riduzione della dimensione 
dei transistor, è resa possibile l'integrazione di diversi componenti elettronici su un 
singolo chip; questi sistemi, chiamati \ac{SoC} o \ac{MPSoC}, a seconda 
che il microprocessore abbia uno o più core, comprendono oltre al processore anche vari 
moduli funzionali quali blocchi di memoria, connettori per interfacce (USB, FireWire, 
Ethernet ecc.) e altre periferiche, collegati tramite BUS.

Questa integrazione tuttavia apre una serie di problemi, tra cui elevato costo di 
progettazione dei sistemi, bassa affidabilità e necessità di controllare il consumo di 
energia; i problemi sopra citati possono essere risolti grazie all'impiego del 
\emph{reconfigurable computing}.

Con il termine \emph{reconfigurable computing} si intende un'architettura hardware che 
offre la possibilità di essere riconfigurata per implementare qualsiasi logica l'utente 
desideri. Le caratteristiche e il fondamento logico alla base di questo tipo di 
architetture sono descritte nelle prossime sezioni.

\subsection{Da Von Neumann alle architetture riconfigurabili}
\label{subsec:cambioParadigma}
In questa sezione vengono illustrati i due principali modelli concettuali di architettura
informatica convenzionalmente trattati: il modello di Von Neumann (general-purpose) e il
modello application-specific. Vengono presentati pregi e difetti di ciascuna architettura
e viene spiegato come il reconfigurable computing cerca di combinare i vantaggi di
entrambe.

\subsubsection{Il modello general-purpose}
Nel 1945 il matematico John von Neumann \cite{First-Draft-Report-EDVAC} descrive
un'architettura informatica che verrà in seguito largamente applicata, soprattutto nei
personal computer che utilizziamo tutti i giorni. L'architettura descritta da Von Neumann
è caratterizzata dalla presenza di una \emph{processor unit} dotata di registri e
\emph{arithmetic logic unit}, di una unità di controllo formata da un \emph{program
counter} e un \emph{instruction register}, periferiche per l'input/output dei dati,
memoria di massa e fisica per memorizzare i dati e le istruzioni dei programmi in
esecuzione.



\section{Definizione del problema}
\label{sec:definizioneProblema}

